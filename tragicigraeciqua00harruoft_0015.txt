„9-

tantes? Hinc satis, puto, patebit, dramatis actionem certe non
flagitare alterum illum prologum. Iure igitur quaerimus, cur tan-
dem lianc scaenam inseruerit. Quod altera tortasse ostendet quae-
stionis pars, qua de divini arbitrii apud Euripidem et Sophoclem
potestate disserendum est. De quo nunc videbimus.

Atque in Sophocle* quidem inter Minervam et Aiacem ea
mihi videtur ratio intercedere, ut divina et humana consilia intima
quadam necessitate sint iuncta. Nascitur enim Aiacis insania non
minus ex ipsius mentis statu quam ex Minervae voluntate, ita ut
neutri parti per se positae originem liceat ascribere; adeo sunt·
implicatae utriusque agentis in efficienda calamitate partes, ut iure
haereas, utrius putandae sint priores Nam etsi obiter fabulam >
percurrenti eminere videbitur prae Aiace deae potestas, tamen ita
Sophocles furentis Aiacis expressit imaginem, ut, quod ad origi·
nem attinet insaniae, paria fere habeant momenta Minervae deae
inimicitia atque Aiacis sanguinem sitientis animi status. Apertum enim
est neque Aiacem nisi vehementi captus ira Achaeorum caedem mo-
litus esset, in insaniam fuisse incursurum, neque, nisi Minerva mentem
eius turbasset, futurum fuisse, ut insanum ille perpetraret facinus. Mi-
rum igitur in modum consociata sunt ac velut mutua inter se iunc-
ta ratione divina moderatio et humana rerum condicio, quarum altera
ad alteram se conformat. Verum tamen, quamquam ita Sopho-
cles rem instituit, ut Aiax, antequam Minervae opera furore affi-
ciatur, in ea sit rerum ratione, qua per se invitetur insania, tamen ⁴
dubitari nequit, quin valeat vigeatque apud Sophoclem vetus illa
de divina insaniae origine opinio. Hanc insigni testatur exemplo
Aiacis post solutam insaniam de calamitate iudicium. Quid enim
est, quo maxime cruciatur mentis compos factus? An quod furo?
re correptus pecudum edidit stragem? Minime id quidem! Bene
enim scit, non sibi sed Minervae auctrici hoc facinus esse ascri-
bendum. Sed inde omnes oriuntur mentis cruciatus et, quod eflu-
gerunt caedem tanta cum diligentia praeparatam Achaeorum prin-
cipes, et, quod risum movit contemptionemque inimicorum divino
arbitrio ad irritum redacto, quod iam effecturus erat, consilio. Ne-
que aliam ob causam manum sibi affert, quam quod deorum ex-
pertus est invidiam. Animo enim secum reputans, utrum mortem
sibi consciscere praestet an vitam perducere, haec dicit: ef. vss.

457 seqq·

