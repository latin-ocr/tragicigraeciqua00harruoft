„33-

sed appropinquantis demum insaniae prima et levia vestigia. In
hoc tamen mirus apparet utriusque descriptionis consensus, quod
Orestes quoque ut sanus de corporis mentisque morbo disputat
idque tralata usus oratione: iterumque metaphorarum audacia tota
efficitur descriptionis vis. Quamquam longe insignius huius rati-
onis exemplum Promethei versus obferunt supra tractati!

Anteaquam ad reliquas Choephororum et Promethei drama·
tum partes transeamus, adiunxerim pauca de imaginibus, quae lo-
cis modo tractatis nobis occurrerunt.

Tres potissimum obveniebant imagines. Atque de iis qui-
dem, quae ad curriculum vel ad artem musicam spectant, quoniam
Wilamowitz egregie disputat vol. ΙΙ. pg. 215 seqq„ disserere nunc
nolo. Eam tamen metaphoram, de qua ille tacet, a maris fluc-
tibus repetitam, quae extremis Ionis verbis subest, exemplis paucis
liceat illustrare. Saepius insaniae vim cum fluctuum impetu com-
parant tragici.

Aiax mentis compos factus de pristrino statu dicit vss. 35 1l52:
ἴδεσθέ μ’ οἷον ἄρτι κῦμα φοινίας τῗπό ζάλης
α’μφίδρομον κυκλεῖται.

G. Hermannus hac metaphora cruorem intelligi vult, qua
circumdatus sedeat Aiax. Vertit igitur: »videte, quibus me fluc-
tibus modo cruentus aestus circumdederit« Transtulisse dicit poe-
tam, cum fluctus deberet cruentos dicere, hoc ,ad furorem. Ι

Non consentit cum Hermanno Ellendt, qui ad pecudum.
cruorem non vult referri vocem φοίνιος cf. lex. Soph. S. v, φοίνιος.

Ego vero neutri sententiae plane sum addictus3 quamquam
Hermanni multo minus mihi arridere fateor. Neque enim apte ad
armentorum cruorem transferri mihi videtur fluctuum aestus. Immo
usitata imagine a mari sumpta illustratur haud dubie insania, qua
modo correptus fuit Aiax. Neque tamen prorsus cum Ellendtio
facio; sed ita disceptaverim inter utrumque interpretem, ut vox
φοίνιος tralato sensu ad fluctuum aestum pertineat, eadem tamen
proprie accepta alludat Sophocles ad cruentam pecudum stragem.

Spectant porro huc eiusdem fabulae versus 216l17. De
Aiace Tecmessa dicit:

Αἴας θολερῷ
κεῖται χειμῶνι νοσήσας.

Quam metaphoram ad intelligendam satis est meminisse, quae

