-33-

proveniat. Vides prorsus aliam potestatem hic habere dearum
personas quam in Eumenidibus.. Quare cum vix sit verisi mile,
duplici ratione Aeschylum esse usum, consenties quam alienissimam
a mente eius esse Muelleri opinionem.

Denique monuerim, totam huius scenae in spectatorum ani·
mis efficaciam tolli vera Erinyum praesentia. Dicit chorus vss.
1048 seqq: ,

τίνες σε δόξαι, φίλτατ’ ἅνθρῶπων πατρί,
σιροβοῢσιν; ἴσχε, μὴ φοβοῦ νικῶν πολύ.

Cui respondet Orestesz
1050 seqq. οὐκ εἰσὶ δόξαι τῶνδε πημάτων ἒμοί

σαφῶς γάρ αἵδε μητρός ἔγκοτοι κύνες.

Quid vero! haec verba num ullam habitura luissent vim, si
iam conspexissent spectatores Furias? Mihi verum poetae consilium
assecutus esse videtur G. Hermannus, eum dicit (cf. opp. tom. VI.
pg. 135): —— »es werden wohl Lente genug einsehen, dass der
weise Dichter das hochst tragische Sehen der F urien im Geiste
in den Choephoren eben darum erfand, damit das wirkliche Auf-
treten in den Eumeniden die rechte Wirkung hervorbringen konntec.

Restat, ut anteaquam ad Euripidem transeamus, quae inter
duas Aeschyli describendi rationes intercedat, enucleemus.

Atque specie quidem omnino sunt diversae. Acrius tamen
intuentem fallere nequit, quadam ex parte mirum in modum eas
concinere. — Instituit enim ubique ita Aeschylus morbi daecrip
tionem, ut non agendo elucescat insania nec omnino in ipso in·
saniente corporis mentisque affectus appareant; sed mentis semper
sunt compotes Orestes et Jo. Neque exceperim eas scenas, quibus
vanis imaginibus terrentur. Nam etiam hic concedes revera in-
tegram manere mentis sanitatem, quod magis fiet perspicuum com-
parata Euripidis ratione. Quaesivit igitur Aeschylus externa sibi
praesidia, quibus repraesentaret insaniam, Quorum in forma diffe-
runt duo descriptionis genera. In Choephoris enim et Prometheo
fabulis inusitata quadam orationis forma et metaphorarum audacia
illustratur insania, in Eumenidibus vero Erinyum horribili caterva,
quibus bene habeas perspectum non eas Aeschylum assignasse
partes, ut divini arbitrii gerant personam, sed ut naturalis cuius-
dam eiusque ne deorum quidem voluntati obnoxiae potentiae
atrocem crudelemque vim ante oculos proponant. ·

