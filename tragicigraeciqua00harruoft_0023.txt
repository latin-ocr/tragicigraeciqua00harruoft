-17-

quomodo suppleamus quaeritur. Probare vult poeta, eam animi
partem, ex qua affectus nascantur, non decere esse immortalem.
Atqui argumento utitur corporis mortalitate. Ergo necessario sub-
stituimus loco secundo, ut integer evadat syllogismus, hanc senten-
tiam, animi aflectus ex corpore totos pendere indeque provenire.
Id certe nequit dubitari, quin Euripides animi affectus intellegi
velit corporis esse partem eiusque mortalis. —

Vides igitur, his quoque versibus impetum facere Euripidem
in tritas usitatasque vulgi opiniones, quod a mente Aeschyli et
Sophoclis pariter esse alienissimum nemo negabit. Iterum vero per-
spicuam deprehendimus Euripideae sententiae cum Hippocraticis
similitudinem. Nam statuebant sibi Hippocratici , qui vocantur,
inter corpus animumque eam intercedere rationem, ut omnes animi
affectus e corpore orerentur et artissime cum eo cohaererent, de
quo paullo uberius disputavit Herm. Nasse initio dissertationis,
quarn inscripsit: de insania commentatio secundum libros Hippo-
, craticos (Bonnae 1829). Atque eo usque progressi sunt, ut etiam
insaniam nulla animi per se ipsius habita ratione aliosque mentis
morbos a corporis affectionibus repeterent. Huius opinionis insigne
mihi obfert exemplum de morbo sacro libellus; cuius auctor, post-
quam exposuit, a cerebro trahere originem sacrum, quem appellent,
morbum, his verbis pergit: (cf. VI. c. 14. pg. 386).

εἰδέναι δὲ χρῆ τοὺς α’νθρῶπους. ὅτι ἐξ οὕδενός ἡμῖν αἱ.
ἡδοναὶ γίνονται καὶ αἱ εὐφροσύναι καὶ γέλωτες καὶ παιδιαὶ ἢ
ἐντεῦθεν (i. e. ex. cerebro) καὶ λῦπαι καὶ οἷνίαι καὶ δυσφροσύναι
καὶ κλαυθμοῖ ’- —. τῷ δὲ αὐτῷ τούτῳ καὶ μαινόμεθα καῖ
παραφρονέομεν. --Ι

Atque confirmor equidem his omnibus, ut suspicer, etiam in
Herculis insaniae descriptione noluisse poetam nostrum in'pristina
veritatis negligentia acquiescere, sed ad naturae exemplum eam
instituisse.

Iam vero accurate inter se comparemus morbi descriptiones.
Atque primum ante oculos proponamus furentis Herculis imaginem
a nuntio descriptam.

Postquam Lycum necavit Hercules, sacra rite parantur, quae
purgent domum nece maculatam. Circumstant aram Amphitryo,
Megara, liberi solemni curn silentio animadvertentes expiationis
initia, quam instituit Hercules. Iamque torrem sumebat in· sacram

