,35-

Iph. Taur. vs. 307:

πίπτει δὲ μανίας πίτυλον ὅ ξένος μεθεὶς —— —
non possum ita, ut ille vult, intelligere vocem πίτυλος.

Malim equidem aliam sequi rationem. Significat proprie
πίτυλος aquae strepitum, qui efficitur remis in aqua intinctis. Igi-
tur subest huic voci notio tufbandi vel excitandi, quae ad animi
insania sive metu affecti statum egregie quadrat. Nam ut aqua
remorum motione turbatur, ita affectibus illis excitatur animus.
Quocirca sic acceperim Amphitryonis verba, ut depingatur voce
πίτυλος animi commotio furore affecti. —

Negare autern nolo, nostro loco etiam aliam interpretandi
viam patere. Saepissime enim valet πίτυλος remigium, quod
exemplis illustrat Wilam. l. l.; itaque μαινόμενος πίτυλος fortasse
significat turbatum remigium, quo fit, ut cursu excutatm· navis.
Haec imago ad Herculis furorem translata nullam mihi habere
videtur offensionem. Ut igitur turbato remigii ordine navis de recto
cursu depellitur, ita Hercules insania oppressus a recta via abdu-
tus est. Neque dubitarem vindicare nostro loco hanc comparatio-
nem, nisi dissuaderent hoc ceteri, quibus eundem deprehendimus
vocis πίτυλος usum, loci, et alienior mihi esse videretur talis alle-
goria ab oratione Euripidea.

Post hanc digressionem revertor ad Choephoros fabulam.
Cuius de ea parte restat ut disputemus, quae acerrimae inter
O. Muellerum et God. Hermannum controversiae praebuit ansam.
Dico versus 1045 seqq., quibus de Furiis appropinquantibus Ores· ,
tes loquitur. Vix exspectabis utriusque viri sententias in accura-
tius examen me esse vocaturum. Mihi certe adeo videtur diluisse
totam Muelleri argumentationem, qua vere adesse iam hoc in
dramate Erinyum personas probare studuit, ingeniosissimus ille
adversarius, ut acta ageret, qui denuo Muelleri opinionem suscipe-
ret refutandam. Sed quamquam in Hermanni argumentatione
iure mihi videor acquiescere, tamen alia ex parte infra, quid de
Erinyum in scena praesentia sit iudicandum, videbimus. Quanto-
pere enim aliena sit a mente Aeschyli Muelleri suspicio, tum cla-
rissime elucescet, si, qua ratione in Eumenidibus Furiarum per-
sonae adhibeantur, quaeremus.

Nunc vero opportunius hanc Choephororum partem cum ea
Promethei fabulae scena comparabimus, qua Io ab Argo agitata

