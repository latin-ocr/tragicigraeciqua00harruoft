-49-

ἕτερον δὲ. μέγα τεκμήριον, ὅτι οὐδὲν θειότερόν ἔστιν ταῖν λοι·
πᾶν νουοημάτων · τὸῐσι γὰρ φλεγματώδεσι φύσει γίγνεται· τοῖσι
δὲ χολώδεσιν οὗ προσπίπτει -— -

Vides igitur non extrinsecus esse allatam sed disputationis
ordini optime insertam ·furtivam istam sententiam. Quae cum
ita sint, putidae imitationis movere suspicionem hunc libri de
morbo sacro locum, non possum concedere Ermerinsio. Quin
contendere ausim, longe maiorem vim gravitatemque hic* habere
tale argumentum quam apud tractatus de aere, aquis, locis
auctorem.¹

γ Atque plane liquent meo iudicio omnia, si utrumque locum
pariter ascribimus Hippocrati. Ita enim optime intelligitur et
verborum concentus et argumentandi rationis mira similitudo. —q

Atque de imitatione ista hactenus. Transeo ad orationem
ipsam, quae ut dissimilis simplici ceterorum operum atque
nimis abundans ratiociniis cum aliis recentioris aetatis criticis
genuinae libelli originis aliquam movit dubitationem, tum spu-
riam eius indolem diserte testatur Ermerin'sio. ‹In talibus«,
inquit, »potius rhetorem ac sophistam audire mihi videor, quam
senem Coum«

Vellem profecto rationem habuisset vir doctissimus eorum,
quae Dietz contra similes Gruneri et Halleri rationes disputavit,
iu quibus totus fere acquieverim. Suo enim iure dicere mihi
videtur (l. l. pgg. 89l90), quod ad stilum attineat, neque par
esse e ceterorum Hippocratis scriptorum examine certum de uni·
versa eius ratione scribendi stabilire iudicium, et, si qua sit hu-
iusce libelli ab aliorum simplicitate diversitas, eam satis explicari
propria argumenti natura. An vis, eundem inesse stilum in libris,
quibus vel morborum historiae narrentur vel iudicia praeceptaque
medica exponantur, atque in eo, quo morbi cuiusdam iusta cu-
ratio acriter a nefariis magorum artibus defendatur et falsae vulgi
opiniones impugnentur!

Porro autem in libro de aere, aquis, locis vere Hippocrateo
eiusdem orationis generis insignia habemus exempla, quae satis
ostendunt, minime ab Hippocrate talia fuisse aliena. Quare cum
altero loco toleremus Hippocratis subtilem in vulgi errores
argumentationem, non video, cur altero ferre nolimus.

Sequitur alia Ermerinsii dubitatio, quam similem movit

