„7⁶2

in Hecuba dramate, ubi Polymestorem facit narrantem, quemadmo
dum Hecubae dolo oculis sit privatus. An putas, potuisse ea
omnia, quae Polymestor narrat inde a versu 1128 usque ad vs.
1150, intra temporis spatium fieri versibus 1004—13 circumscrip-
tum? Atqui hos dum recitat chorus, totam rem peragi necesse est.

Poterunt haec et similia conferri, ubi ut in Hercule Euri-
pides temporis rationes non respexerit. Excusabuntur autem⁴ tali
comparatione nec Hercules neque illae fabulae Euripidis. Iure enim
Sophocles comparabitur, qui in Aiace nullis usus praesidiis ab ipsa
actione alienis continuum nobis praebeat actionis cursum ita, ut
omnibus partibus inter se congruentibus nusquam aptus scenarum
tenor divellatur. Nos autem neque laudandi neque vituperandi
causa has discrepantias indagamus, sed ut, quod cuique curque
proprium sit, videamus. Igitur ad aliam differentiam progredia-
mur, quae iterum simpliciorem esse artem Sophoclis docebit, sub-
tiliorem sortasse Euripidis.

Consideranti enim quae res ad utriusque fabulae formam
summa habuerit momenta, omnis fere inter Sophoclem et Euripi·
dem differentia eo mihi videtur redire, quod in divinis personis
inducendis diversam secuti sunt rationem. Hac de re accuratius
exponere operae pretium erit.

'l'ragicam Graecorum poesin a divino cultu esse profectam
et artissime cum religione fuisse coniunctam, inter omnes constat.
Atque facile intellegitur, tragicos illius aetatis poetas certis qui-
busdam legibus obnoxios fuisse vulgari deorum opinione prae-
scriptis, Nam cum de ea, quae inter homines deosque interce-
deret, ratione haec valeret opinio, ut ad divinum arbitrium omnia
revocarentur, quae hominibus acciderent, poetae funestam aliquam
calamitatem in scenam afferenti id proponebatur, quam constitue-
ret rationem inter divinam moderationem naturalemque rerum
humanarum cursum. Moderationis autem deorum nusquam tam
manifesta cernebant vestigia quam in mentis morbis, quippe quos
a deorum proficisci ira eo facilius sibi persuaderent, quo minus
naturalem eorum originem habebant perspectam. Quaerenti igitur
de insaniae apud Sophoclem et Euripidem tractatione investigare
opus est quae sint in utriusque dramate deorum partes. De quo
ut recte atque ordine disputetur, primum exponam, quomodo ac-
tionis tenori inseruerit Sophocles Minervam, hidem Lyssamque

