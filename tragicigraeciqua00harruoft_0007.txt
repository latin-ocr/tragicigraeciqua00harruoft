Insaniae a poetis tragicis tractatae duo sunt genera eaque
diversa, alterum Ionis et Orestis, alterum Aiacis Herculisque. Nec
difficile, quomodo differant, intellegitur. Nam Aiax et Hercules
mente destituti alios persequuntur, Orestes vero et Io propter id
ipsum, quod ab aliis agitantur vel agitari sibi videntur, insania
corripiuntur. Sponte igitur dissertationis duae oriuntur partes,
quarum priore de Aiace et Hercule, altera de Ione et Oreste
disseremus. Quod tamen antequam faciamus, de disputationis or-
dine et ratione pauca praemoneamus necesse est.

Aiacem et Herculem furore correptos qua arte descripserint
Sophocles et Euripides si quis data opera vult perscrutari, prius·
quam comparet utriusque poetae in describendo morbo rationem,
de universa fabularum, de quibus agitur, indole et forma paucis
debet exponere. Nam perpensa demum propria dramatum argumenti
natura et diligenter explorato poetae consilio accedere convenit
ad morbi descriptionis comparationem. Erunt igitur duo huius, ¹
partis capita. Atque priore de dramatica (ut nostro dicendi more
utar), insaniae tractatione, posteriore de morbi exponemus descriptione.

Fabulae, quae inscribitur Αἴας μαστιγοφόρος, initio Minerva
e machina loquens Ulixem circum Aiacis tentorium modo huc
modo illuc ambulantem interrogat, cur tantum ponat studium in
explorando, quas Aiax struat insidias, qui intus sedeat sudore
manans, Cui respondet Ulixes se Aiacis quaerere vestigia recens im·
pressa, quippe qui nocte proxima mirum obisse videatur facinus.
Invenisse enim Achaeos armenta, quae praedando abegerant, omnia
caesa, ipsosque pastores trucidatos; quod tactum ad Aiacem omnes
referre, qui gladium tenens cruore humectatum a speculatore ali-
quo sit conspectus, Opportune igitur adesse deam, quae aut tacere
fidem aut demere possit gravibus de Aiace rumoribus.

Confirmat Minerva, rei praeterita nocte gestae auctorem esse
Aiacem et interroganti Ulixi:

